+++
title = "Pubblicità in buca!"
date = "2020-01-03"
weight = 240
+++

__Cara Emily, come posso sfruttare Internet per inviare messaggi pubblicitari?__

Non è meraviglioso? Sulla rete la posta elettronica è compresa nel prezzo dell'abbonamento e questo significa che puoi spedire migliaia di messaggi praticamente a costo zero. Potrai finalmente dimenticare quegli scocciatori dell'ufficio postale che vogliono farti pagare per ogni lettera o cartolina che spedisci! Con Internet puoi scaricare il costo della tua posta elettronica sull'intera comunità degli utenti.

Al giorno d'oggi la gente non riceve abbastanza e-mail. Alcuni ricevono anche meno di cinque-sei messaggi ogni ora! Pensa la felicità di queste persone quando scopriranno di essere state inserite a loro insaputa in una mailing list, meglio ancora se più d'una. Ancora meglio se si tratta di mailing list che pubblicizzano un prodotto, magari i <em>tuoi</em> prodotti!

Pensa la gioia dell'utente medio di Internet quando scopre che la sua mailbox, solitamente piena di messaggi personali o legati alla sua attività, contiene un allegro messaggio pubblicitario inviato da te! Grazie al cielo, poi, noi ci sei solo tu a ravvivare le mailbox altrui: per fortuna sono milioni i prodotti e le attività da pubblicizzare. Finalmente nessuna mailbox resterà senza e-mail. Segui questi consigli se vuoi che le tue attività e i tuoi prodotti vengano considerati nella prospettiva migliore.
