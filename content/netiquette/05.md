+++
title = "Sbagliare è umano"
date = "2020-01-03"
weight = 50
+++

__Cara Emily, qualcuno in un articolo ha detto che il regista di Guerre stellari è Roman Polanski. Che cosa devo fare? Tuo saccente@sito.qualsiasi__

Spedisci subito un messaggio con la giusta informazione! Non possiamo permettere che qualcuno continui vivere nell'errore! Sei stato molto bravo a notare un tale sbaglio: è probabile inoltre che tu sia l'unico in grado di farlo, quindi non esitare a spedire la tua rettifica. Non c'è tempo da perdere: non lasciar passare una giornata, magari per vedere se qualcun altro ha già provveduto a far notare l'errore.

Non basta inviare l'informazione corretta: tu sei l'unico a sapere che il regista di Guerre stellari è Francis Ford Coppola, quindi hai il dovere di informare tutta la Rete senza indugio alcuno.

Serviti di un linguaggio che sia il più aggressivo e maleducato possibile e non dimenticare inoltre di sottolineare quanto sia idiota il responsabile dell'errore.
