+++
title = "Cherchez la femme!"
date = "2020-01-03"
weight = 230
+++

__Cara Emily, in quanto maschio vorrei sapere quale atteggiamento è opportuno adottare nei confronti delle donne presenti sulla Rete.__

Trattale come pupe da conquistare, che diamine! Tieni conto che le donne inviano messaggi solo per manifestare la propria disponibilità sessuale. Ricorda: quelle che rifiutano le tue avances cercano solo di fare le difficili per rendere più eccitante il gioco. Se vuoi che sempre più donne si affaccino su Internet ricordati di inviare messaggi a sfondo esplicitamente sessuale a ogni donna che trovi nei vari newsgroup. Le donne impazziscono per queste cose, e senza dubbio vorranno conoscerti di persona. Poche cose eccitano una donna più di un esplicito invito sessuale proveniente da un perfetto sconosciuto che ignora tutto di lei tranne l'appartenenza al sesso femminile e la capacità di interagire con la tastiera di un computer. È una lusinga irresistibile e noi donne andiamo pazze per i giovanotti dai gusti così raffinati.

Se ti capita di leggere su un newsgroup un messaggio di una donna che espone i propri problemi sessuali, non esitare a inviarle un'e-mail esplicita e libidinosa. Questo tuo gesto non farà che incoraggiare sempre più donne a partecipare ai dibattiti nei vari newsgroup su un piano di parità con i loro amici cibernauti maschi.

Non dimenticare infine che le donne sono meno intelligenti dei maschi e non capiscono nulla di tecnologia e computer. Trattale quindi con patenalistica condiscendenza evitando rigorosamente di usare termini tecnici. Segui questi miei consigli e vedrai svanire come neve al sole quella strana paura che sembra tenere le donne lontane da Internet.
