+++
title = "Anch'io! Anch'ioo! Anch'iooo! Anch'ioooo!"
date = "2020-01-03"
weight = 200
+++

__Cara Emily, ho appena letto una richiesta di informazioni da parte di qualcuno e anch'io sono interessato a conoscere la risposta: come mi devo comportare?__

Invia senza indugio alcuno un "follow-up" (ovvero una replica) al messaggio avendo cura di citare nel corpo della tua replica l'intero testo della domanda: in calce aggiungi le parole "Anch'io!!!"

Devi spedire una replica analoga anche se qualcuno ha già inviato un follow-up di questo tipo: abbi solo cura di mettere tante 'o' quanti sono i follow-up che ti hanno preceduto. Ti faccio un esempio: se ci sono già sei richieste, in fondo al tuo messaggio devi aggiungere le parole "Anch'iooooooo!!!"

Naturalmente non dimenticare di inserire la tua firma completa.

Certo, potresti inviare una e-mail a colui che ha posto per primo la domanda chiedendogli di mandarti una copia delle risposte che riceverà, ma così facendo imbratteresti solo la sua casella postale elettronica ed eviterai a coloro che risponderanno alla domanda il gradevole e leggiadro compito di spedire le copie a tutti i vari "Anch'io!!!"
